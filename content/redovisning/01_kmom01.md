---
---
Redovisning kmom01
=========================

Då var design-kursen igång! Jag ser verkligen fram emot kursen då jag tycker att just design är särskilt roligt och gärna vill lära mig maaassor.

Det är mycket att hålla reda på i denna redovisa-mapp. Men till skillnad från i nyligen slutförda htmlphp-kursen har vi nu serverats en befintlig struktur och ett ramverk att
bekanta oss med. Jag gissar att man ofta arbetar så och inte alltid börjar helt från noll.
Det är givande att leta sig runt och titta på olika kodstrukturer och hur de kombineras; det hjälper min förståelse för php, samspelet med HTML, CSS och inte minst nu Markdown som verkar vara ett snällt verktyg.

Starten har varit intensiv, för mig som för många andra tog det svärstopp vid composer-installationen för att min php-version var för gammal och jag fick ge mig på att ominstallera XAMPP till en nyare version. Jag tyckte det var rätt krångligt inför htmlphp-kursen så det var egentligen mest nyttigt att få göra om och förstå det hela lite bättre med symboliska länkar och php-versioner som krockar.

Jag har ingen erfarenhet av att jobba i ramverk för att bygga webbplatser, htmlphp-kursen är min enda förkunskap tillsammans med lite förståelse för HTML och CSS då jag kodat lite bloggdesign. Git, GitHub för egen användning, composer, ramverk och allt annat är helt nytt för mig men jag har fått allt på plats och är reeeaady!

Jag har en ganska bestämd uppfattning om vad jag tycker att god design är och det intresserar mig verkligen, så det ska bli roligt att få utvecklas praktiskt inom det. Jag föredrar en minimalistisk, diskret (typiskt skandinavisk om man så vill) design med fokus på typsnitt/bilder och användbarhet framför en plottrig och maxad design. Less is more, så att säga. Det är såklart lite frustrerande såhär inledningsvis att ha en vision om hur man vill att en sida ska ut men inte riktigt verktygen för att kunna praktisera den. Så är det ju alltid i lärandeprocesser, man förvärvar kunskap efterhand och kan förhoppningsvis närma sig sitt mål. Vore jag nöjd med min me-sida i nuläget hade jag ju inte behövt läsa denna kurs, så att säga.

Jag tycker att CSS är roligt och det har gått bra att styla sidan såhär långt, men det är utmanande att få olika stylesheets att passa till samma innehåll. T.ex. är default-stylen bredare än min kmom01-style vilket triggade oönskade scroll-bars på mina flash-bilder. Efter lite research kunde jag lösa det med en overflow: hidden;.

Min TIL för denna vecka är introduktionen till Markdown, GitHub, och Git-verktyget i terminalen. Det ska bli intressant att jobba vidare med och få bättre grepp om det framöver.
