---
---
Redovisning kmom02
=========================

Denna veckas moment har jag tagit mig igenom smidigt tack vare videoserien på Youtube. Det är tacksamt med tydliga instruktioner när det är så mycket pill i olika filer, moduler hit och dit och helt nya verktyg. Jag har aldrig jobbat med Makefiler och make tidigare och inte heller med LESS. Jag känner väl inte riktigt att jag fått grepp om konceptet Make utöver att det underlättar för att kompilera CSS till LESS, men jag förstår poängen med LESS - det hjälper att kunna använda variabler, funktioner osv när man skriver style-kod i större sammanhang.

<br>

Jag har börjat så smått att använda variabler för att bestämma typsnitt på min sida, väldigt basic ju men det känns ändå som en bra start, och jag hängde med i exempelprogrammen på Youtube. Jag har gjort egna LESS-moduler för header, footer och byline och tänker att jag kan utöka dessa till fler i kommande moment. Det är utmanande med så många olika stylesheets; att hålla koll på var de ligger i katalogstrukturen, vilka stylesheets som får “företräde” beroende på var de importeras osv. Jag är ganska nöjd med utkomsten av min style men det är verkligen tidskrävande att få till det på rätt platser med så många olika moduler och klass-namn osv. T.ex. tog det mig en evighet att få till att headern och header-bilden skulle sträcka sig över hela sidan. Annars har jag hittills inte stött på några enorma problem i krockande style mellan less-filer - det skulle väl främst vara paddingen runt navbar-länkarna som tog mig ett tag att förstå hur jag kunde påverka (i responsive-menu.less).

<br>

Jag har egentligen byggt mitt tema runt header-bilden. Det är ett foto jag själv tog för väldigt länge sedan, alltså det imponerar ju inte i detta sammanhang eller skalan, men jag gillar färgerna och ville bygga designen därefter. Bilden är dock något smal för syftet (breddar man webbläsaren fullt saknas lite bredd till höger), men resten av sidans färger är hämtade direkt från den och det är ungefär så jag simpelt gillar att jobba med style; det ska vara enhetligt, samstämmigt och gärna enkelt (sidorna oddhill.se och malmostadsteater.se är exempel på design jag tilltalas av). Efter att kursmomentens krav är uppfyllda sitter jag gärna länge och överväger typsnitt, färger osv för att skapa en tilltalande helhet efter bästa förmåga. Det är de “funktionsmässiga” bitarna jag tycker är klurigt; hur jag gör sidan responsiv så att sidan även skulle fungera bekymmerslöst på en mobil (den ser ju dock ganska bra ut i mobil-läge redan!) särskilt med tanke på menyer och kolumner osv. Men jag tycker nu att jag har en hyfsat snygg grund att utveckla i kommande moment. Jag la in tre kolumner i “Testa Markdown”-sidan mest för att träna på det; jag kommer säkert ta bort dem i kommande moment alternativ byta ut kolumnernas innehåll. Mitt TIL-moment är hur den här katalogstrukturen är uppbyggd, att jobba med olika style-moduler och såklart att ha bekantat mig med LESS.

<br>

Återigen tycker jag att det är väldigt lärorikt att bli serverad ett grund och en struktur så här för att få lära genom att se hur det kan vara uppbyggt. Även kurslitteraturen för detta moment tycker jag varit bra (om än mycket!), särskilt “The Principles of Beautiful Web Design” är väldigt bra skriven - den kommer jag vilja ha hemma i bokhyllan!

<br>
