---
---
Redovisning kmom05
=========================

Jag valde att analysera tre sidor för stadsteatrar. Det innebär en del aktivitet, bilder och olika moment. Jag är lite överraskad över att de alla hade rätt dålig laddningstid, även jämfört med andra slumpmässiga sidor jag tittat på. Möjligen spelar internetuppkoppling viss roll(?), i annat fall kan jag bara konstatera att det gäller att jobba effektivt med tunga bilder på en webbplats, då det ofta är de som tar tid att ladda, t.ex. genom att komprimera dem och ha en länk till full-size-bilden. Det har också varit intressant att se att förfrågningar och storlek på sidan inte nödvändigtvis gör den “segare”, utan att det handlar om helheten - och framförallt bilderna.

I syfte att bearbeta bilder för att slippa presentera dem i högupplöst tillstånd ser jag poängen med cimage. För att redigera dem känns det överflödigt, det görs väl hellre i Photoshop eller liknande. Jag har viss erfarenhet av Photoshop sedan tidigare, men det är ingenting jag använder i vardagen utan med egna bilder jobbar jag snarare i enkla redigeringsappar i telefonen såsom VSCO, eller på datorn direkt i “Bilder” på min Mac.

Jag hade rätt mycket bry med att få responsiviteten att fungera på float-bilderna, men som så ofta var lösningen rätt enkel. Jag behöll standardkoden i figure.less då jag tyckte den fungerade bra, och anpassade bara @maxContentWidth till mitt befintliga mått. Jag hade länge problem med en brytpunkt vid 730px-ish som jag inte förstod varifrån den kom. Jag insåg efter mångt och mycket att det var defaultkoden i figure-modulen som applicerades. Eftersom vi tidigare jobbat med responsivitet i CSS och LESS är min reflektion kring figure att det var lärorikt med ytterligare ett sätt, men jag kan inte se att det tillfört något nytt rent praktiskt (utom möjligen då att göra bilder “lättare”).

Bilder är en ofrånkomlig del av fungerande webbsida, i mitt tycke, och som relativt fotointresserad tycker jag ofta att val av bilder gör hela webbsidan. En “dåligt tagen” bild eller en bild i dålig upplösning ger ett oprofessionellt intryck, helt enkelt. Samtidigt är bilder i reklamsammanhang (t.ex. på en nättidning eller en blogg) ett störningsmoment som på framförallt mobilen ofta tar upp hela skärmen. Jag ser verkligen utmaningen i UX-design för mindre enheter vad det gäller bilder; de måste ju vara där men å andra sidan; exponeras de i för liten skala fyller de kanske inte sitt syfte.

Mitt TIL är framför allt vikten av effektiva webbsidor specifikt gällande sidladdning. Efter lite egen research fann jag att sidladdning påverkar t.ex. försäljning i stor utsträckning. Själv har jag ju erfarenhet av att man gärna klickar sig vidare till nästa sida om den tidigare står och laddar länge eller inte börjar “fungera” direkt, men det var intressant att läsa om konsekvenserna av det för företag och att lära sig lite om påverkansfaktorer.
