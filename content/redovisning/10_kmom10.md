---
---
Redovisning kmom10
=========================

<h3>Projektet</h3>

<b>1. Analys aktuell webbplatsdesign</b>

Det var inte enkelt att välja webbplatser att analysera men det slutade med fastighetsmäkleri för att jag tycker den typen av webbplatser ofta är bra kreativa ageranden med målet att förmedla en viss känsla och helhetsintryck, vilket gör dem intressanta att undersöka. Jag gick igenom designprinciper sida för sida och sammanfattade i analysen vanligast förekommande principer, vilka trender jag funnit och drog slutsatser om känslan som företagen troligen vill förmedla. Det svåraste med rapporten var att definitionerna av designprinciper och helhetsintryck är mer en upplevelsefråga än huggna i sten, vilket gör det svårt att hålla rapporten så objektiv som kanske önskas. Jag har också ofta svårt att begränsa ordflödet när jag väl är igång och skriver på ett ämne; jag borde kanske hållt mig lite mer kortfattad. Med det sagt är jag nöjd med utfallet och att jag fick chansen att fördjupa mig ytterligare i designprincipers framställning på webben.  

<b>2. Analys valfri</b>

Här tog jag tillfället i akt att titta närmre på utmärkande typografidesign. Typografi är ju en ofrånkomlig designkomponent som alla webbplatser måste använda sig av, och om det görs på ett medvetet och kreativt sätt det tycker jag att det är ett av de roligaste designelementen. Jag valde webbplatser vars typografi står ut och utgör en stor del av designen. Sidorna har lite olika sätt att jobba kreativt med typografin och rapporten går ut på att analysera just det och effekterna det får på webbplatsen. Denna rapport var väldigt rolig och inspirerande att skriva; för en som inte uppskattar designelement som inte är funktionella är just typografi en guldgruva. Det var intressant att titta närmare på hur typografi kan utgöra hela designens kärnpunkt (oavsett hur maffig och originell den är eller inte är), när den på så många webbplatser främst tjänar syftet att leverera textinnehåll. Jag kom också lite överraskande fram till att en typografi som stör läsbarheten, och användarens förståelse för webbplatsen, i sig kan vara en framgång givet att det klaffar med resten av designen (dvs att det kan finnas en poäng med att läsbarhet inte är prio ett). Kul! På grund av starkt intresse för detta flöt rapporten på bra och jag är nöjd.

<b>3 Uppdrag webbplats och tema (Bew Gorp)</b>

Jag valde kund nummer 3 för att, likt instruktionerna föreslår, det kan vara nyttigt att bygga grunden till en hemsida jag själv så småningom kan använda. Jag utgick från min redovisa-sida (något rensad) och innan jag skrev första kodraden gjorde jag en visuell plan av hur resultatet skulle bli. Jag ville fokusera på balans, typografi, enhetlighet och mycket whitespaces och bestämde därför direkt bl.a. att förstasidan skulle utgöras av två lika breda kolumner och att artiklarna (innehållet) skulle ha en ganska snål bredd. Med en tydlig vision gick det sedan rätt snabbt att bygga upp designen. Jag har hållt det stilrent och simpelt men lagt på en hel del fade-element och skuggor på bilder för att ändå göra sidan levande. Jag är särskilt nöjd med fadeeffekten på flash-bilden (bilden i sig skriker ju inte precis “webbyrå” så jag ville addera ett element som kan komplettera detta) och jag tycker att jag fått till responsiviteten bra. Svårast var att få h-gridet att funka med bilder och citatet på förstasidan; för mig fungerar det felfritt i Firefox medan en millimeter eller så kan diffa i Safari och Chrome. Det jag lagt mest energi på designmässigt är typografi, färger och responsivitet. På “Om”-sidan förklarar jag närmare tanken bakom designen.


<h3>Allmänt om projektet</h3>
Projektet har varit roligt och lagom i nivå i förhållande till kursen. Jag uppskattar att man haft så mycket valmöjligheter i projektets deluppgifter, det gör att jag kunnat lägga mig på den nivå jag finner passande både kunskapsmässigt och tidsmässigt. Bra där! Oändliga valmöjligheter i rapporterna gjorde dock att det tog rätt lång tid för att ens bestämma vad jag skulle skriva om. Väl igång med skrivuppgifterna gick de rätt snabbt.

Vad det gäller webbplats-projektet tog inte själva designen särskilt lång tid, snarare har jag ägnat merparten av tiden åt responsivitet och h-/v-grid. Det har varit väldigt nyttigt att få navigera i ramverket mer än tidigare - nu känner jag mig äntligen bekväm med dess katalogstruktur och var jag hittar vad. Jag har nog lagt ner ungefär den tid som varit avsedd för projektet, och är nöjd med resultatet - det är ju ett gott betyg till examinationsmomentet! Jag hade först problem med felmeddelanden när jag försökte göra publishpure på projektet, men tydligen kunde jag publicera hela me-katalogen istället och efter det har det fungerat som det ska. Lite märkligt dock.


<h3>Allmänt om kursen</h3>
Nu när jag nästan är ute på andra sidan är jag i helhet nöjd med kursen. Stundtals har dock ramverket känts lite överväldigande och svårnavigerat, men även om det alltså känts som att jag ibland lagt mer tid på att leta och bläddra runt i ramverket än att faktiskt syssla med designen lär det ju vara bra övning inför framtiden. Jag tycker särskilt att “The Principles of Beautiful Web Design” varit väldigt bra litteratur, och Michaels Youtube-videor i kmom01-03 var ju direkt oumbärliga. Både Emil och Michael har gjort ett bra jobb i att vara pedagogiska på föreläsningar och tillgängliga i chatter. Jag rekommenderar gärna kursen vidare, och ger den 8/10 i betyg (med avdrag för att ramverket upplevt som lite hämmande för kursens syfte)!
