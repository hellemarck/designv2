---
---
Analys av designprinciper på tre olika webbplatser
=========================

<h4>1 Inledning och syfte</h4>

Syftet med denna rapport är att analysera tre olika webbplatser med fokus på designprinciper och designelement. Webbplatserna jag valt att analysera är 1) <a href="https://040.se/">040</a>, 2) <a href="https://www.oddhill.se/">Odd Hill</a>, 3) <a href="https://lightweb.se/wordpress/?gclid=CjwKCAiAis3vBRBdEiwAHXB29PgxlsvACu36wqmTJFmbjvpwrvv5j3ywuj8Vdf6vDO37lylsVjS6gBoCuzcQAvD_BwE">Lightweb</a>. Sidorna representerar två webbyårer och en digial byrå.

<h4>3 Metod</h4>

Som bakgrundsmaterial har jag använt mig av artikeln "Design Elements & Principles" och boken "The Principles of Beautiful Web Design" (kapitel 3). Mycket av de intryck som presenteras har dock sin bas i subjektiva upplevelser.

<h4>4 Resultat</h4>

<h5>4.1 040</h5>
[FIGURE src="image/040.png?w=800" caption="Förstasidan, något nerscrollad."]

Syftet med denna webbplats är att sälja in sig som webbutvecklare och webbdesigners till potentiella kunder.

Förstasidan kännetecknas av mörka färger och stor, kortfattad text. Börjar man scrolla är bakgrundsfärgen statiskt vit, och upplägget symmetriskt balanserat med 2- respektive 3-kolumners design och tydliga kvadratiska element (ibland placerade vertikalt assymetriskt) utan rundade hörnor. Bakgrunden i header och footer är en bild med hög brusighet, antingen efterhandskonstruerat eller så är bilden tagen med hög ISO-inställning på kameran. Detta ger viss känsla av mönster i designen.

De designprinciper som använts är främst balans, symmetri och konstrast. Webbplatsen är minimalistisk och kortfattad och man är sparsam med färger och mönster; färg finns bara i vissa bilder som agerar länkar och rubriker/beskrivningar till dessa länkar, i övrigt är det kontrasten mellan vitt och svart som utgör sidans färgschema.

Webbsidan har låtit designelement som färg, textur, och form stå tillbaka till fördel för en ganska platt design som definieras av blanka utrymmen och symmetrisk, förutsebar layout utan överraskningsmoment som highlighting och pointers.

<h5>4.2 Odd Hill</h5>
[FIGURE src="image/oddhill.png?w=800" caption="Undersidan studio, nerscrollad till medarbetarpresentation."]

Även denna webbplats har som syfte att marknadsföra sina tjänster inom webb, med skillnaden att denna byrå profilerar sig som en digital byrå snarare än en webbyrå. Man slås av intrycket att byrån står för simpel, tidsenlig design med fokus på funktionalitet, vilket troligen är i linje med dess avsikt.

Inledningsvis är sidan inte särskilt experimenterande och ger ett ganska platt intryck med svart text mot vit bakgrund, men börjar man scrolla dyker ett svagt bakgrundsmönster (pattern) upp, som i kombination med skuggor bakom bilder (space) gör sidan mer spännande och levande. Vidare har man experimenterat lite med cirkulär form och asssymetrisk placering av bilder som presenterar medarbetare. Sidans färger, som nästan uteslutande återfinns i bilder, fungerar tillsammans och bidrar till att sidan upplevs som en enhet (unity).

Designelement som utmärker sig är space, som ger känslan av 3D, tillsammans med texturen i bakgrunden. Vad det gäller designprinciper är symmetri, balans och hierarki utmärkande. Sidans design är upplagd så att skaparen har förbestämt i vilken ordning läsaren ska ta sig igenom sidan; olika element konkurrerar inte om besökarens uppmärksamhet utan de presenteras i en hierarki uppifrån och ner. Detta är återkommande för alla undersidor, det som i huvudsak skiljer dem åt att man varierat sig i bredd på 2-kolumnerssidorna; på någon utgör bilderna 50% av bredden och på någon är de bredare.  

<h5>4.3 Lightweb</h5>
[FIGURE src="image/lightweb.png?w=800" caption="Förstasidan, något nerscrollad."]

Även denna sida tillhör en webbyrå och finns för att locka kunder och berätta om sitt arbete. Designen är sparsam i färger och text, men innehåller ett par spännande moment som kompenserar för platt grunddesign.

Besökaren möts direkt av ett element i rörelse ("<i>actual</i> movement"); en glödlampa som gungar från sida till sida. Denna utgör både designprincipen "movement" och "emphasis/highlighting" då den gula färgen i kombination med rörelsen gör att ögat dras dit. Movement-principen återkommer sedan vågmönstet som finns mellan artiklar (ger en känsla av movement trots att de inte faktiskt rör sig), samt längre ner på förstasidan när kunder presenteras med cirkulära bilder i rörelse både horisontellt och vertikalt. Vågmönstret fungerar som ett "point"-element som sätter igång fantastin hos tittaren och möjligtvis drar iväg mot hav eller naturlandskap med kullar. Även länkar är rörliga och skuggade i blå toner. Designelement som står ut är färginslag som består i matta färger och en del blått (även gradienter på vissa ställen) och linjer som vid tillfällen alltså är kurvade.

Återkommande för både startsida och undersidor är att det finns en tydlig 2-kolumnslayout (undantaget "Nyheter" som har 3 kolumner) som gör sidan bra balanserad.

<h4>5 Analys</h4>

Om vi väger in det faktum att samtliga webbplatser är webbyråer med fokus på design kan vi kalkylera med att de lägger fokus på att sin egen presentation på webben är tidsenlig, uppdaterad och modern - då det i de allra flesta fall lär vara vad de förväntas prestera gentemot en kund. Med det konstaterat ligger troligtvis mycket strategi och medvetenhet bakom valet av egen design, vilket jag tycker gör det intressant att analysera.

Gemensamt för webbplatserna är att grunddesignen är relativt simpel och att fokus ligger på de små detaljerna i skuggning, form och färg. Man har utelämnat utstickande element som pointers, starka färger och tydliga mönster, undantaget LightWeb som använder t.ex. glödlampan som en accent både i färg och rörelse, och därigenom drar uppmärksamhet till sig. Dessa extraeffekter på Lightweb tycker jag fungerar bra; de förtar inte känslan av användarvänlighet och att sidan är stilren och simpel, utan adderar snarare lite liv jämfört med de andra sidorna.

Webbsidorna är sammanfattningsvis rätt sparsamma med effekter och tar inte ut svängarna särskilt varken vad det gäller designprinciper eller -element. Min reflektion är att det är i linje med tidstypisk design, men också att man är lite mesig och tar det enkla, stilrena framför att chansa med något som står ut. Det läggs mycket fokus på enhetlighet (unity/harmony), balans och likhet på bekostnad av accentelement, lekfulla mönster och starka kontraster. Det tilltalar många med minimalistisk smak, men riskerar för andra att bli tråkigt och intetsägande.

<h4>Källor</h4>

Design Elements & Principles, <a href="https://www.canva.com/learn/design-elements-principles/">https://www.canva.com/learn/design-elements-principles/</a>, hämtad 2019-12-13.

Wikipedia, <a href="https://en.wikipedia.org/wiki/Visual_design_elements_and_principles#Elements_of_design">https://en.wikipedia.org/wiki/Visual_design_elements_and_principles#Elements_of_design</a>, hämtad 2019-12-13.

The Principles of Beautiful Web Design, <a href="https://learning.oreilly.com/library/view/the-principles-of/9781457174353/Text/ch03.html">https://learning.oreilly.com/library/view/the-principles-of/9781457174353/Text/ch03.html</a>, hämtad 2019-12-13.

<h5>Skribent</h5>
Mette Hellemarck
