---
---
Om temat "designelement"
=========================

Designelement beskrivs som "byggstenarna" till en design, som tillsammans utgör designens princip och helhet. Som designelement har jag valt att fokusera på streck, färger, former, mönster, gradienter, typografi och skuggor.

Jag har lagt en del tid på att skapa ett bastema som jag tycker ser ganska bra ut, för att sedan börja experimentera med nämnda effekter. Jag valde ett monokromatiskt färgschema med beige som basfärg. Sen la jag till ett "handskrivet" typsnitt i menyn, som ger en viss karaktär till sidan. Sedan byggde jag på det med att lägga ett CSS-skapat mönster som bakgrund och avsluta med en dotted line som delar menyn från huvuddelen av sidan. Det hjälper besökarens öga att sortera elementen. Samma streck finns för att markera var footern börjar. Vidare la jag skuggor på bilderna, det är ingenting jag själv tycker är särskilt snyggt men det kan ju vara användbart i vissa fall.

Avslutningsvis, i footern, har jag lagt en svag gradient på bakgrunden, så att sidan "knyts ihop" i en mörkare ton, och vridit lite på footerrubrikernas placering samt lagt oregelbundna bakgrundsfärger för att bryta av den strikta symmetrin/balansen något och göra sidan lite mer lekfull.

<h4>Källor och inspiration</h4>

Design Elements & Principles, <a href="https://www.canva.com/learn/design-elements-principles/">https://www.canva.com/learn/design-elements-principles/</a>, hämtad 2019-12-14.

Wikipedia, <a href="https://en.wikipedia.org/wiki/Visual_design_elements_and_principles#Elements_of_design">https://en.wikipedia.org/wiki/Visual_design_elements_and_principles#Elements_of_design</a>, hämtad 2019-12-14.

<h5>Skribent</h5>
Mette Hellemarck
