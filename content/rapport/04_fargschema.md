---
---
Analys av färgscheman på tre olika webbplatser
=========================

<h4>1 Inledning och syfte</h4>

Det finns olika sätt att jobba med färgscheman på en webbplats. Ett monokromatiskt färgschema innebär att olika varianter av samma färg används med varierande ljusstyrka. I ett komplementärt färgschema används färger från motsatt sida av ett <a href="https://color.adobe.com/sv/create">färghjul</a>. T.ex. kompletterar blått och gult varandra, liksom grönt och rött. Ett analogt färgschema innebär att färgerna som används ligger nära varandra på färghjulet, och ett triadiskt färgschema innebär att man använder färger från tre punkter på färghjulet, så att linjerna dem emellan bildar en triangel. En accentfärg är en udda färg som valts ut för att sticka ut på sidan.

Syftet med denna rapport är att analysera tre hemsidor med fokus på dess färg och typografi.<h4>2 Urval</h4>

Jag har valt att analysera tre webbsidor tillhörande restauranger i Malmö. Jag ville använda webbsidor vars style tilltalar mig, som innehåller en del färg samt verkar i liknande syfte; att generera besökare och sprida ordet om sitt kök. Dessutom är just dessa tre restauranger mina favoriter i Malmö.

Webbplatserna är 1) <a href="http://www.dubbeldubbelmalmo.se/">Dubbel Dubbel</a>,  2) <a href="https://www.mineralmalmo.se/">Mineral</a> och 3) <a href="https://www.farihatten.se/">Far i Hatten</a>.


<h4>3 Metod</h4>

I denna analys fokuserar jag enbart på webbplatsernas startsida. Jag använder mig av webbutvecklingsverktyget “färgpipett” i webbläsaren Firefox för att definiera sidornas färger. För att hitta sidornas färgscheman använder jag dels boken, “The Principles of Beautiful Web Design” och dels Palettons respektive Adobes färghjul (RGB). Därigenom kan jag fastställa om färgscheman är monokromatiska, analoga eller komplementära. För att få fram information om rubriker och typsnitt har jag använt det inbyggda verktyget "Inspektera element" i Firefox.


<h4>4 Resultat</h4>

<h5>4.1 Dubbel Dubbel</h5>
[FIGURE src="image/dubbeldubbel.png?w=800" caption="Hemsida Dubbel dubbel."]
[FIGURE src="image/dubbeldubbelfooter.png?w=800" caption="Footer Dubbel dubbel."]

<b>Färgschema</b>
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #fffeed">
<td style="height: 50px; width: 50px; background-color: #feebda">
<td style="height: 50px; width: 50px; background-color: #fde0c8">
<td style="height: 50px; width: 50px; background-color: #ff8a2c">
</tr>
<tr>
<td style="height: 50px; width: 50px; background-color: #2c4390">
<td style="height: 50px; width: 50px; background-color: #183298">
<td style="height: 50px; width: 50px; background-color: #164194">
</tr>
<tr>
<td style="height: 50px; width: 50px; background-color: #ff0000">
<td style="height: 50px; width: 50px; background-color: #ff3814">
</tr>
</table>

Webbsidan använder ett komplementärt färgschema med mycket ljusstyrka på olika nyanser av gult som framstår som beige (basfärg) med blå nyanser som komplementfärg på rubriker, brödtext, footer och bilddetaljer. Accentfärgen är röd; den används för att highlighta t.ex. "boka bord"-länken och sidan man befinner sig på i navbaren. I och med att basfärg, liksom komplementfärg och accentfärg används i olika, närliggande nyanser finns inom dessa inslag av analoga färgteman.

<b>Typsnitt</b>

Typsnittet för rubriker, navbar och länkar är Brandon Grotesque (sans serif) i en lite fetare variant, och brödtexten är Droid Sans Mono. Det sistnämnda uppfattar jag som hybrid mellan sans serif och serif, då seriffer endast används för "i" och "l".


<h5>4.2 Mineral</h5>

[FIGURE src="image/mineral.png?w=800" caption="Hemsida Mineral."]

<b>Färgschema</b>

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #edfef9">
<td style="height: 50px; width: 50px; background-color: #000000">
</tr>
<tr>
<td style="height: 50px; width: 50px; background-color: #fed8bd">
<td style="height: 50px; width: 50px; background-color: #fbb64e">
<td style="height: 50px; width: 50px; background-color: #b8561b">
<td style="height: 50px; width: 50px; background-color: #93c9c2">
<td style="height: 50px; width: 50px; background-color: #c4e8e9">
</tr>
</table>

De två övre färgkuberna representerar sidans profilfärger; en kall, ljust blågrön färg som den svarta texten hamnar i stark kontrast till (contrast ratio 20.14:1). De gul/beige/brunaktiga komplementfärgerna i headern bidrar till viss känsla av att färgschemat är komplementärt, då de blågröna färgerna och de gul/orangea ligger på varsin sida av färghjulet. Mättnaden på de blågröna färgerna är mer blygsam än på färgerna för detaljer.

<b>Typsnitt</b>

Webbsidan använder genomgående Times New Roman (serif) som typsnitt.

<h5>4.3 Far i hatten</h5>

[FIGURE src="image/farihatten.png?w=800" caption="Hemsida Far i Hatten."]
[FIGURE src="image/farihattenmeny.png?w=800" caption="Hemsida Far i Hatten."]

<b>Färgschema</b>
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #24372c">
<td style="height: 50px; width: 50px; background-color: #fffff5">
<td style="height: 50px; width: 50px; background-color: #7c221b">
<td style="height: 50px; width: 50px; background-color: #ffd000">
</tr>
</table>

Sidans väldigt ljusa profilfärg innehåller svaga mått av rött, grönt och ännu mindre blått (enligt RGB). Tittar man på sidans tre starka färger i ett färghjul så bildar linjerna dem emellan ett "T" (uppochnervänt). De röda och gröna färgerna är komplementfärger till varandra medan den gula färgen sticker iväg och agerar accentfärg. Den syns endast i det "extra" elementet ovanför navbaren med öppettider, medan den röda färgen återkommer i rubriker och länkar, och den gröna färgen utmärker sig i navbar, knappar och footer.

<b>Typsnitt</b>

Typsnittet till rubriker och navbar är FF Typestar-familjen, med variationer såsom -Web och -Good Headline (sans-serif), och till brödtext används Alike (serif).


<h4>5 Analys</h4>

De tre webbplatserna har gemensamt att de är restauranger, således med fokus på mat och dryck och att locka gäster. De vill ge ett behagligt, avslappnat och välkomnande intryck. Val av färgscheman är komplementärt för samtliga webbplatser. Mineral och Dubbel Dubbel har gemensamt att använda pastelliga färger, medan Far i Hatten utmärker sig med mer inslag av mörkare färger. Mineral använder en kall ton i profilfärgen och Dubbel Dubbel en varmare ton.

Jag upplever samtliga webbsidor som tilltalande, men framförallt Dubbel Dubbel har en kombination av färgschema och typsnitt som är behagligt att titta på, och valet av typsnitt känns modernt och stilrent. Blått och beiget är en fin balans med lagom kontrast (8.92:1), medan Mineral med genomgående svart färg på texten mot en ljus bakgrund inte ger samma “mjuka” intryck. Kanske vore det bra att matta av textfärgen något så att inte kontrasten blir fullt så stark. Mineralsidan räddas av att färgschemat balanseras upp i headern. Jag noterar också att standard-typsnittet “Times New Roman” gör det hela lite tråkigt. Det är ett av världens mest använda typsnitt av en anledning, men det gör det också lite vardagligt och intetsägande.

Personligen föredrar jag ljusa färgscheman framför mörkare, och därför hamnar Far i Hattens sida sist i rangordning för mig. Jag misstänker att de mörkare färgerna valts för att representera restaurangens  dämpade belysning, mörka inredning och “vardagsrumskänsla”, men jag tycker inte riktigt att det budskapet landar. I kombination med headerbilden de valt signalerar färgschemat något lite militärt/majestätiskt som förblir oförklarat.

Dubbel Dubbels sida tycker jag matchar dess profil bra, och den är också den enda sida där man snabbt får en bild av vad för typ av mat som serveras, tack vare blå detaljer som chopsticks. På övriga sidor krävs att man läser texten och se på bilder för att förstå vad för mat som erbjuds och hur de vill profilera sig.

Webbsidorna skiljer sig åt lite i val av typsnitt. Dubbel Dubbel använder knappt seriffer alls, medan Mineral bara använder ett typsnitt, vilket har seriffer, och Far i Hatten har seriffer på brödtext men inte rubriker. Jag upplever både rubriker och brödtext som mest behaglig på Dubbel Dubbel-sidan, troligen för att valen är roliga och experimenterande, till skillnad från på övriga sidor där man kör säkra kort med hederliga seriffer.

Sammanfattningsvis har samtliga webbplatser färgscheman som fungerar och är genomtänkta, inte minst för att de är komplementära. Jag tycker att val av färg och typsnitt är tilltalande om än lite tråkigt på Mineral-sidan och enligt min bedömning svårtytt på Far i Hatten-sidan.


<h4>Källor</h4>

Färghjul, Paletton. Hämtat 2019-11-29 från <a href="https://paletton.com/#uid=11U0u0k1gw000++0hMj2+r65QmQ">https://paletton.com/#uid=11U0u0k1gw000++0hMj2+r65QmQ</a>

Färghjul, Adobe. Hämtat 2019-11-29 från <a href="https://color.adobe.com/sv/create">https://color.adobe.com/sv/create</a>

Contrast Checker, WebAIM. Hämtad 2019-11-20 från <a href="https://webaim.org/resources/contrastchecker/">https://webaim.org/resources/contrastchecker/</a>

George, J. & Beaird, J. (2014). <i>The principles of Beautiful Web Design, 3rd Edition</i>. Hämtad 2019-11-29 från <a href="https://learning.oreilly.com/library/view/the-principles-of/9781457174353/?ar">https://learning.oreilly.com/library/view/the-principles-of/9781457174353/?ar</a>


<h5>Skribent</h5>
Mette Hellemarck
