---
---
Rapport om utmärkande typogafidesign
=========================

<h4>1 Inledning och syfte</h4>
Typografi är ett designelement av stor betydelse för en webbplats; både vad det gäller att förmedla textbudskap och för att bidra med estetik. Typografi omfattar förutom själva typsnittet även val som storlek, radavstånd, stil (t.ex. kursiv), versaler och radlängd.

Förutom den omdiskuterade frågan om huruvida Sans Seriff-typsnitt eller Seriff-typsnitt är mer fördelaktigt för läsbarheten, finns det en hel uppsjö intressanta parametrar att beräkna inför val av typografi på en webbplats. Syftet med denna rapport är att studera alternativa, säregna sätt att arbeta med typografi och analysera effekterna det kan ha på en webbplats.


<h4>2 Urval</h4>
Webbplatserna jag valt ut för rapportens syfte är:<br><br>
1) <a href="https://www.bliiida.fr/">Bliiida</a><br>
2) <a href="https://thegeekdesigner.com/">The Geek Designer</a><br>
3) <a href="https://mattsteelmakes.com/">Matt Steel Makes</a><br>
4) <a href="https://www.gothamsiti.it/">Gothamsiti</a>

Webbplatsernas syfte är inte av relevans för urvalet.

<h4>3 Metod</h4>

För att få fram information om vilket typsnitt som använts har jag infogat verktyget “Fount” i webbläsaren Firefox. Jag har artikelvägen sökt information, inspiration och exempel på typografianvändning genom Google och i litteratur (se källförteckning). Helhetsupplevelsen som beskrivs har givetvis subjektiva inslag.

<h4>Resultat</h4>

<h5>4.1 Bliiida</h5>
[FIGURE src="image/bliiida.png?w=800" caption="Startsidan"]
<b>Typsnitt:</b> Skapat av Bliiida (sans serif)<br>
Detta excentriska typsnitt är genomgående för hela webbplatsen, även brödtext i mindre storlek. Det används i olika varianter som versaler, gemener, i rörelse (animation) och med ihålighet. Det är en väldigt stark designkomponent på en sida som inte heller i övrigt är blygsam med effekter.


<h5>4.2 The Geek Designer</h5>
[FIGURE src="image/geekdesigner.png?w=800" caption="Startsidan"]
<b>Typsnitt:</b> LoRes 9<br>
Förutom själva typsnittet som i sig är effektfullt och ger känslan av att man befinner sig mitt i ett tv-spel, är det fullproppat med varierande färger, rörelse, blinkande effekter, underlines i rörelse och 3D-effekter. Trots en webbplats full med designexperiment är det typografin som sätter nivån.


<h5>4.3 Matt Steel Makes</h5>
[FIGURE src="image/mattsteel.png?w=800" caption="Undersidan 'About', något nerscrollad"]
[FIGURE src="image/mattsteel2.png?w=800" caption="Undersidan 'Articles & Poems'"]
<b>Typsnitt:</b> Lyon Display Web (serif), Lyon Text OSF Web (serif)<br>
Med variation i färg, storlek, stil och omgiven av generösa whitespaces bidrar typografin till en stilren men långt ifrån tråkig design. Trots att typsnittet som sådant är relativt diskret är det tydligt att typografin är en central del i designen.


<h5>4.4 Gothamsiti</h5>
[FIGURE src="image/gothamsiti.png?w=800" caption="Startsidan"]
<b>Typsnitt:</b> Freight Display Pro (serif), Brandon Grotesque (sans serif)<br>
På denna webbplats har menyvalen placerats i vars en hörna av förstasidan, med texten vertikal. Textstycket på sidans mitt skiftar mellan att vara fixerat och blixtra till i en röd nyans, som kursiv och troligen någon annan effekt ögat inte hinner uppfatta. Även på denna sida gör typografin det designmässiga grovjobbet med dessa små finesser.


<h4>5 Analys</h4>
De två första webbplatserna i ordningen är väldigt experimentella i typografiutformning, även om The Geek Designer tar priset med maximala effekter i färg och rörelse. Typsnitten är långt ifrån traditionellt lättlästa, men här har man ju gjort en poäng i att bryta den “regeln”. Troligen görs här en avvägning mellan meningen med dessa designelement och vad det kostar användarvänligheten, även om jag är osäker på slutsatsen gällande The Geek Designer eftersom att texten på vissa sidor är närmast omöjlig att tyda. Oavsett hur motiveringen lyder bidrar typografin till en imponerande designinsats som gör att man lägger webbplatsen på minnet. Det är ju en vinst i sig!

Gällande övriga två webbplatser är typografi given som designelement i fokus utan att läsbarhet och användarvänlighet drabbas. Särskilt Matt Steel-sidan faller mig verkligen i smaken; typsnitt, färg och placering av textelement är tillfredsställande för ögat och jag kan enkelt fokusera på texterna utan att först behöva sortera bort övrig design; det är en fin förening. Jag gillar särskilt att viss text är kraftigt markerad likt rubriker och placerad bredvid övrig text snarare än över. Även på Gothamsiti-sidan framstår typografin som central, trots att texten inte är överflödig i mängd. Detta särskilt eftersom att menyvalen är vertikala och placerade i hörnen, det gör att ögat direkt letar sig till den intressanta effekten som verkligen påverkar helhetsintrycket och nästan som pilar bidrar till en känsla av rörlighet ("scrolla neråt!").

Att notera är att samtliga webbplatser förenar typografi och resten av design på helt olika, men dock framgångsrika, sätt. Det är resultatet av målmedvetet och genomtänkt typografiarbete; det behöver inte vara extremt för att vara utmärkande, men det måste finnas en tanke som når fram och fungerar med övrig design, hur diskret eller extrem utformningen än är. Typografin på The Geek Designer är nästan alamerande, men det fungerar för att man förstår poängen och helheten klaffar. Detta gör typografi, om det inte redan var det, otroligt intressant och spännande som designelement. Trendspaningar säger att utvecklingen inom webbdesign framöver kommer att ge typografi mer utrymme, det tas isåfall varmt emot av mig.


<h4>Källor</h4>

Design Bombs, 17 Websites with Typography-Driven Design. Hämtad 2019-12-28 från <a href="https://www.designbombs.com/websites-typography-driven-design/">https://www.designbombs.com/websites-typography-driven-design/</a>.

George, J. & Beaird, J., The principles of Beautiful Web Design, 3rd Edition. Hämtad 2019-12-28 från <a href="https://learning.oreilly.com/library/view/the-principles-of/9781457174353/?ar">https://learning.oreilly.com/library/view/the-principles-of/9781457174353/?ar</a>.

Webflow, 7 typography trends in web design. Hämtad 2019-12-28 från <a href="https://webflow.com/blog/7-typography-trends-in-web-design">https://webflow.com/blog/7-typography-trends-in-web-design</a>.

Wikipedia, Visual design elements and principles. Hämtad 2019-12-28 från <a href="https://en.wikipedia.org/wiki/Typography">https://en.wikipedia.org/wiki/Typography</a>.

<h5>Skribent</h5>
Mette Hellemarck
